---
layout: post
title: "Toplumsal Dönüşüm"
author: "Inela"
---

Bu haftanın konusu "toplumsal dönüşüm". Tartışma metnindeki sorular aşağıdaki gibiydi.

* Nasıl bir toplum gelişmiş bir toplum olarak kabul edilebilir? bilim - ekonomi - sağlık - sosyal hayat gibi etkenlerin tamamının oluşturulması gerekir mi ?
* Batıyı benimsemek bizi gelişmiş bir toplum olma yolunda geliştirir mi ? kültürümüzü örf ve adetlerimizi koruyarak da gelişmiş bir toplumu oluşturabilir miyiz ?
* Ülke rejimi gelişime ne ölçüde etkendir olumlu / olumusuz
* Gelişim toplumda ve bireyde nasıl başlar biz ne yapabiliriz - ne yapıyoruz
* Topluma öncülük edecek liderin sıradan lider vasıfları dışında ne tür vasıfları olmalı

İlk soruyu cevaplarken bazı önkabuller oluşabilir. Öncelikle bu yanlış anlamaların önüne geçmek istiyorum. Gelişmiş veya gelişmemiş kabulunu toplum için yaptığımızda Gelişmişlikten ne anladığımız biraz subjektif oluyor. Burada eğer kestirmeden bir gelişmiş toplum gelişmemiş toplum ayrımı yaparsak genelleyici bir anlatıya girişmiş oluruz. Böyle düşünmenin ne bireye ne de topluma faydası olur. Bu hataya düşmeden örneğin ekonomik gelişim dediğimiz anda hemen adımlar belirmeye başlıyor artık daha anlamlı ve ayaklarımızın yere basabileceği bir düzleme geliyoruz.

Toplumsal sistemin insanın üzerinde oluşan acıyı minimize etmesi gerekir. Bunu da gereksinimlerini en iyi şekilde karşılayarak ona bir iyi olma hali (wellbeing) teslim ederek yapabilir. Bunun dünya üzerinde belirli ölçüde başarıldığı yerler var. Özel olarak batılı toplumlara ait olması da gerekmiyor. Bugün batıda bile batı merkezci bu anlatımın sorgulandığı bir dönem yaşıyoruz. Batının bu anlamda aydınlanmacılığı özellikle 2. Dünya Savaşı'nda büyük darbe aldı. Burada da imaj çalışmasından ya da hikayeden ziyade içeriğe odaklanılması gerektiğini düşünüyorum.

Kültür örf ve adetler başka bir planın konusu. Dünyada binbir çeşit ülke var. Herbirinin kendine has bir otantik kültürü vardır. Herbirinde çeşitli düşünce akımları var. Elbette bulunduğumuz toplumun kabulleri ile barışık olmamız gerekiyor. Burada düşünce akımı rasyonaliteyle çelişmedikçe problem olmuyor zaten. Toplumlardaki yolsuzluğun ve bozulmanın kültürel olmaktan ziyade daha çok sistemin işleyişi ile ilgili bir yanı var. Örf ve adetler kültürel hoş detaylar olabilirler. Ama içinde bulunduğunuz sistemin işleyişi bu detaylardan bağımsız daha ciddi bir konu. Hukuk mesela böyle bir şey. Ekonomi böyle bir şey.

İlginç bir nokta rejim kelimesinin daha çok stabil olmayan Arap ve Latin Amerika ülkeleri için kullanıldığını görüyoruz. Kelimenin kendisi bir düşmanca tavır barındıyor. Dağıtılmak istenen düzenden bahsedilirken kullanılıyor.

İşin aslı devletlerin yönetim sistemleri de tıpkı ekonomik sistemler gibi kutsal şeyler değiller. Varolan her rejim kendince bir rasyonalite barındırır. Tehdit anlarında otoriterleşir. Rahatlama anlarında demokratikleşir. Bugün California'ya baktığımızda gayet demokratik olduğunu görüyoruz. Bu da onu Silikon Vadisi için iyi bir yer yapıyor. Yalnız California'nın demokratikliği diğer eyaletlerce çok paylaşılmıyor. Silikon Vadisi ise yalnızca California'nın kültürel değerlerinden gelmiyor.

İnsan gelişmek istiyorsa ödenmesi gereken bir bedel olduğunu bilmeli. Bunu yaparken öncelikle çevresinde yıkımdan çok düzen olduğunu görmeli. Düzenin ne kadar kırılgan olduğunu görmeli. Bir işe odaklanmalı ve onda çok iyi olmalı. Kendi aklına çok güvenmemeli. 

Gelişime dair belki bir alıntı yapabilir. Geçen internette bir tartışma izliyordum. İki kişi karşılıklı tartışıyorlar. Bazı hoşuma giden bölümleri seçtim. Bir kaç not almıştım onları da paylaşmak isterim. Gelişim adına ve lider özellikleri adına güzel toparlayabilir diye düşünüyorum.

* Bizim aslında Dogmatizm ve Ahlaki Görelilik (Nihilizm) arasında bir yerde durmamız gerekiyor.
* İnancın ölçüsü nasıl hareket ettiğin, ne yaptığın. Kesinlikle ne söylediğin değil.
* İnsan sınırlı yaşam sürensinde gerçeklerden doğru değerleri türetemiyor olabilir. Belki de bu nedenle 3.5 milyar yaşında bir biyolojik mimariye sahiptir.

Liderlik, ya da olması gereken özellikler,

* Gerçeği ifade etme yeteneği. Gerçeği görmesi ve ifade etmesi gerekiyor. 
* Ehil olması. Yaptığı işte çok iyi olması. Bunu daha çok "competent" demişler bu şekilde çevirebildim. Yani bir "competition" var yarışma var. Onda iyi olan.
* Uygun ahlaki yargılarda bulunma becerisi. İnsanları ve sistemi ahlaki olarak değerlendirebilmesi gerekiyor.

